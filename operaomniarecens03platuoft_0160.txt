18

plus valeat quam iniustitia adeoque ad eam plane sit
necessaria. P. 352. D—354. A. —— His vero expositis
Socrates, quem Thrasymachus hisce sermonum dapi-
bus in festis Bendidiis prae aegrimonia bene frui iubet,
in tanta disputandi materia ait sibi idem accidisse,
quod in epulis hominibus gulosis accidere soleat, ut
singula quasi fercula sermonis praeripuerit, coenae
‚caput neglexerit, quandoquidem, antequam quid iustitia
esset exploraretur, quaesiverit potiuS, num esset sci-
entia ac sapientia et virtus quidque haberet commodi
et utilitatis. Nimirum isto modo significat nec de
iustitiae vi et natura nec de eius praestantia et utili-
tate quidquam esse certo definitum. Unde sic insti-
tutum est, ut ista omnia aliis demum Reipublicae
locis lucemwuam accipiant. P. 354. A—C.

Atque haec quidem disputatio Socratis ac Thra·
symachi est. Quae ubi quaerimus quorsum spectare
existimanda sit, idem fere iudicandum est, quod supra
iudicavimus de disputatione cum Polemarcho instituta.
Quanquam ibi spectatur potius ad cognitionem iusti-
tiae, quum hic maxime ad eiusdem actionem et utili-
tatem respiciatur. Etenim luculenta sane disputatione
demonstratur, quam incertae, quam fluxae, quam
instabiles, quam perniciosae denique sint eorum opini-
ones, qui sophistarum instar iustitiam ad utilitatem
referant. Quod quidem eo modo peragitur, ut quum
ipsarum illarum opinionum levitas, tum sophistica
argumentandi vanitas in clariore luce ponatur atque
una eademque opera etiam verae rationis tanquam semi-
nibus sparsis ostendatur, quantum iustitia iniustitiae
virtute ac praestantia sua antecellat. Quod quidem
nemo est quin videat quam fuerit necessarium, prius-
quam ad perfectae iustitiae speciem et imaginem ad-
umbrandam accederetur.

 

