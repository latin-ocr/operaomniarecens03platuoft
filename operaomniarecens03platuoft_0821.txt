LIBRI OCTAVI. 199

buscunque libidinibus molliter indulgeat, p. 558.
C. — 561. E. Denique absoluta democratiae atque
hominis ei similis descriptione, prorsus egregia illa,
progreditur ad tyrannidem considerandam, quam
a perfectae civitatis virtute longissime abesse arbi-
tratur. Cuius originem prudenter repetit a nimia li-
bertate. Quemadmodum enim omne nimium in con-
trarium vertat, ita etiam nimiam libertatemait sum-
mam gignere solere servitutem. Populus enim, in-
quit, ut coerceat eOS‚ qui nimia freti libertate suis
tantum commodis inserviunt, uni alicui solet rerum
suarum defensionem atque curam committere eumque
opibus atque dignitatibus maxime ornare. Qui, ubi
animadvertit populi favorem, excogitata calumnia mox
e medio tollit quos sibi metuendos esse suspicatur,
et, quo ipse tutior sit, a populo corporis sui satelli-
tes petit. His impetratis callidissime se benignum
et mansuetum ad tempus gerit, ut scilicet populi
ratiam sibi colligat. Sed collecta ista gratia paul-
lgatim apertius tyranni partes agere sustinet. Etenim
iam nefariis consiliis bella studet excitare, quo vel
opera ipsius civibus necessaria fiat, vel nanciscatur
occasionem hostibus obiiciendi atque perdendi eos,
quos videt liberali praeditos esse ingenio, quosque im-
perium suum suspicatur detrectaturos. Nimirum hoc
tyrannum vel maxime videre et curare oportet, ut ne
quis bonus vir atque prudenS‚ a cuius virtute ipsi
metuendum sit, in civitate relinquatur. Alioquin
enim eius dominatio admodum infirma ac brevis fu-
tura est. Aucto deinde satellitum suorum numero
sacra profanaque spoliat omnique tributorum genere
civium facultates exhaurit. Qui quidem miseram
suam fortunam deplorantes nunc sero intelligunt,
quam crudelem bestiam in sinu suo foverint3 quam
etiamsi abigere velint, tamen id non sine suo ipsorum
damno facere poterunt. P. 50⁶2. A. usquc ad fin.

