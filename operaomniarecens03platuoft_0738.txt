116 ARGUMENTUM

mum fiet, ut non solum in aliis rebus omnibus acuti
evadant, sed etiam animum discant attollere atque
evehere ad eius naturae, quae vere est, contempla-
tionem. *) P. 521. C. — 526. C. —— Cum arith-
metica arctissime coniuncta est geometria, quae
quum etripsa ad scientiam militarem inprimis utilis
sit3 tum multo plus valet ad animum subtiliter for-
mandum erudiendumque. Quapropter in hac quoque
exercendi sunt futuri civitatis principes, Quanquam
illa non ita tractanda est, ut vulgo a geometris fieri
solet, qui unice in figurarum oculis subiectarum con-
sideratione haerentes de iis, quae ab omni materiae
concretione libera sunt, ne cogitant quidem. Verum
enim vero qui veram inde utilitatem percipere velit,
eum decet mentem a rebus adspectabilibus avocare,
contemplari incorporea, ipsamque magnitudinem et
omnes eius rationes extra materiam intueri. Qua ra-
tione eveniet, ut animus per eam non solum ad hu-
mana negotia aptus fiat, sed etiam ad contemplan-
dam ipsam rerum veritatem atque οὐσίαν assurgere
consuescat. P. 526. C. —- 527. C. Geometriae suc-
cedat corporum solidorum contemplatio, sive stereo*
metria, quae tamen adhuc mirifice neglecta iacet,
quum sit praecipuo studio dignissima. Hanc exci-
piat astronomia, quae dici non potest quantopere
animum ad coelestia ac divina contemplanda erigat.
Quum enim tam mirificus sit siderum ordo, tam con-
stans et legitimus coeli motus, fieri non potest, quin
animus spectatis harum rerum caussis et rationibus
a sordibus contemplationis rerum corporearum veluti
purgatus ad ipsam veritatem intuendam evehatur.
Quum igitur haec¹disciplina non tantum ad agricul-
turam, ad navigationem, ad bella· gerenda utilissima
sit, sed etiam id efficiat, ut animus relictis rebus ter-
renis ad id, quod vere est, escendere studeat; eam
a futuris reipublicae custodibus colendam esse sponte
consequitur. P. 527. D. — 530. C. Neque negli-
genda iis musica est, quae angustiore sensu dicitur3
quae quidem cognatione quadam cum astronomia con· ,
tinetur. Sed· haec quoque ars non ita coli et exer-
ceri debet, ut tota sollerti instrumentorum musico-

ὓ) Cous. Phileb. p. 513. x. sqq. 57. D. sqq. ibique annot nostr.

