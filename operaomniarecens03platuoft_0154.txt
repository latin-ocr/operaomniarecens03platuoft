12

tiae notione disputatum est et nihil tamen confectum,
labefactatis Polemarchi definitionibus omnibus, repente
Thrasymachus Chalcedonius, rhetor sophisticuS, homo
vehemens ac· turbulentus, tantum non in medium pro-
silit , graviterque in Socratem invehitur ., ‘quod nihil
nisi subtiles nugas agat aliorumque iudicia callide ac
dolose pervertat. Is vero quid sibi de iustitia vide-
atur libere et aperte dicere instituit explosa etiam
Socratis ironia et modo disputandi· arroganter prae-
scriptO. Cui Socrates simulata more suo inscientia,
admodum ironice: At quo tandem mod0‚ inquit, ali·-
quis respondere tibi poterit, qui scientiam neque
habeat neque profiteatur, praesertim a tali tantoque
viro prohibitus⁷ quominus ea, quae ipse sentiat, aperte
proloquatur? Itaque te potius dicere aequum est,
quid de re controversa existimes. Tu enim scire pro-
fiteris atque dicendi facultate polles. Quamobrem
mihi aliquando morem gere neve Glauconem ceteros-
que, qui hic praesentes adsunt, recta edocere dedi-
gneris. Socratis vero precibus etiamGlauco et ceteri
continuo suas adiungunt. Quocirca ille quasi invitus
ac disputandi cupiditate male celata tandem ad oran-
dum aggreditur. P. 336.-A—338. A. — Contendit
vero iustum nihil aliud esse, quam qu o d potentiori
sit utile. Quippe ‘proficiscitur homo a nobilissimo
sophistarum placit0‚ quo 'distinguebant inter id, quod
secundum naturam iustum esset, atque illud ‚ quod
secundum leges et instituta hominum iustum habere-
tur. De quo placito disputat Callicles in Gorgia p.
483. C. sqq. et Atheniensis in Legg.Libr. X. p. 889.
A. sqq. coll. Theaet. p. 172. Β. Prota . p. 323. sqq.
329. Ι). sqq. 337. Ι). Nimirum hoc ‹ffiscrimine con·-
stituto iustum illi volebant non natura-,2 sed tantum-
modo lege et opinione niti. Hinc igitur profectus
Thrasymachus suam de iustitia sententiam informavit.
Quam quidem deinceps etiam accuratius declarat,
eam ad civilium rerum referens rationes. Civitatum‚
inquit, aliae a tyrannis, aliae a populo, aliae ab op-
timatibus reguntur. Sed quicunque demum principa-
tum tenent., ii certe semper in iusto constituendo sua
commoda suasque utilitates spectant. 2Quamobrem
populus fert leges populares, tyrannus tyrannicas,
alii alias. Omnes > autem statuunt id ipsum iustum
esse.,·v quod publice sit sancitum sibique expediat.
Quamobrem etiam qui illud migrant atque violant,

 

