l 18 ARGUMENTUM

perlustrato earum artium ambitU, quibus civitatis
custodes erudiendi sunt, hoc superest, ut qua ratione
et qua vitae aetate singulae colendae sint atque
exercendae, paucis explicetur. Itaque statim a pu-
eritia animi iuvenum iis artibus imbuendi sunt, qui-
bus ad graviora percipienda praeparentur, hoc est
musica et gyninastica, ceterisque disciplinis, quas
ante dialecticam posuimus. In quibus tradendis hoc
observandum est, ut ne quis vi et necessitate ad eas
discendas impellatur: nihil enim, quod per vim animo
inculcatur, firmiter ei inhaeret: imo omnia quasi lu·
dendo tradantur, qua ratione etiam hoc obtinebitur,
ut quorsum cuiusque tendat ingenium, facilius obser-
vetur. — Exacto autem anno aetatis vigesimo, qui
optimi inter omnes iudicati fuerint adolescentes, non
solum praemiis ornari debent, sed etiam amplius eru-
diri. Quod quidem ita fiet, ut quae antea iis tradita
sunt per parteS, ea in unam redigantur disciplinae
formam, quo magis rerum nexus earumque inter se
cohaerentia perspiciatur. Atque hinc etiam illud o-
ptime intelligetur, uum quis ad discendam dialecticam
idoneus sit. Hac exercitatione usque ad trigesimum
annum continuata denuo explorandum est, quinam
inter eos iudicii subtilitate atque acumine maxime
excellant. Quo facto qui visi fuerint acutissimi seli-
gendi atque per quinque annos in dialecticis insti·-
tuendi sunt, ut quinam spreto sensuum ludibrio ad
verum bonumque contemplandum maxime idonei sint
clare cognoscatur. In qua quidem institutionis parte
diligenter videndum est, ne qua disputandi rabies
adolescentium animos occupet, neve, dum de omnibus
rebus in utramque partem disseratur, nihil omnino
certo ab hominibus cognosci posse temere sibi per-
suadeant, ideoque veri investigandi amorem plane
abiiciant. 'Elapso autem tempore harum rerum stu-
diis destinato inde ab anno aetatis trigesimo quinto
usque ad quinquagesimum publicis fungantur negotiis
atque reipublicae operam navent. Quod qui ita fe-
cerint, ut spei dc ipsis susceptae satisfactum videa—
tur, ii ad summum institutionis fastigium educendi
sunt, hoc est ad boni ipsius contemplationem, ex
qua animis suis capiant summae virtutis atque per-
fectionis imaginem, ad cuius similitudinem quum ipsi.
suos mores componant, tum rempublicam, ad cuius

